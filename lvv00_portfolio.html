


- onderdelen: (1) abstract en reflectie van de tekst van Boeren en Nicaise; (2) reflectie en kritische bespreking van een selectie van de inhouden die gedurende de lessenreeks aan bod kwamen (uit reader, hoofdstukken, organisatiepresentaties, ...), (3) reflectie over beide opdrachten (duo-taak en organisatie-taak); (4) samenvatting van jullie hoofdstuk/artikel; (5) samenvatting van jullie organisatie.

- lengte: het hele portfolio mag tussen de 2000 en 4000 woorden tellen, exclusief onderdelen (4) en (5), en eventuele referenties die je opneemt in functie van de andere onderdelen.

- inhoud van onderdeel (2): het is niet de bedoeling dat je een inhoudelijk stuk uit de les zomaar herhaalt of samenvat in je portfolio, maar dat je eigen linken legt met de actualiteit, andere thema's, of inzichten uit de (wetenschappelijke) literatuur, waarmee je aantoont dat je de geleerde inhouden ook kan toepassen en integreren in een bredere context. Jullie kunnen zelf jullie insteek kiezen en jullie selectie maken, maar het zou logisch zijn om te vertrekken vanuit jullie eigen interesses (dat zou bijvoorbeeld kunnen vanuit het topic dat jullie in functie van de duotaak zelf hebben gekozen, maar evengoed kiezen jullie een andere insteek). Af en toe werd in de les gezet "plaats dit in jullie portfolio" - deze onderdelen zijn facultatief (niet iedereen was in elke les), maar als je ze er in plaatst, zorg er dan ook voor dat ze er niet geïsoleerd staan, maar mee in de kritische tekst zijn verwerkt. Je kan ook kiezen om bepaalde van die elementen niet op te nemen, als je andere topics gekozen hebt.

- stijl: het portfolio heeft een summatieve functie, dus het is de bedoeling dat je niet alleen vertelt dat je hebt geleerd, maar dat je dat ook aantoont. Met andere woorden, het is niet alleen een verslag, maar het bevat ook goede argumenten die duidelijk maken wat je geleerd hebt. Er wordt een wetenschappelijke stijl (denk aan je masterproef) verwacht, en dit zowel qua layout (geen puntjes/bullets), als schrijfstijl (geen geïsoleerde punten, maar een kritische tekst). De woordlimiet zal er voor zorgen dat je niet alles kan bespreken. Kies dus eerder een paar thema's die je aanspreken om in de diepte te behandelen en probeer te vermijden om zoveel mogelijk op te nemen en dat slechts oppervlakkig te behandelen.

- deadline: vrijdag 20 mei 2016, 23u59 (de papieren versie mag t.e.m. maandag 23 mei 17u ingediend worden).

- indienen: Zowel in pdf als op papier. De pdf indienen via dropbox in Minerva, geprinte versie afgeven op mijn bureau of op het secretariaat. Een voorblad zit in bijlage van deze aankondiging (in Minerva, tevens onder documenten terug te vinden). Om papier te sparen, hoef ik in de geprinte versie maar 1 versie van de samenvattingen te krijgen (de andere groepsleden kunnen gewoon vermelden in wiens portfolio de samenvatting te vinden is). Geprinte versie graag recto-verso, 1 nietje in linkerbovenhoek, geen ringtjes, mapjes, kaftjes, etc.

